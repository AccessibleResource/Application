<!DOCTYPE html>
<html lang="bn">
<head>
    <meta charset="UTF-8">
    <title>সুবিচারের আবেদন</title>
</head>
<body>
    <p>তারিখ: ২৬ এপ্রিল ২০২৫</p>

    <p>প্রাপক:<br>
    মাননীয় সংশ্লিষ্ট কর্তৃপক্ষ<br>
    গণপ্রজাতন্ত্রী বাংলাদেশ সরকার<br>
    ঢাকা, বাংলাদেশ</p>

    <p><strong>বিষয়:</strong> আমার ছেলের ওপর সংঘটিত নির্মম এসিড হামলার সুবিচারের আবেদন।</p>

    <p>মাননীয় মহোদয়,</p>

    <p>আমি, বাবুল চন্দ্র দে, পিতা হিসেবে অত্যন্ত ভারাক্রান্ত হৃদয়ে আপনাদের দৃষ্টি আকর্ষণ করতে চাই। আমি ২০১৩ সালের ১৬ই নভেম্বর সিলেট সারকারখানা থেকে চট্টগ্রাম সারকারখানায় চাকুরিতে যোগদান করি এবং ২০১৭ সালের ১০ই ফেব্রুয়ারি বদলি হই।</p>

    <p>দুঃখের সাথে জানাচ্ছি যে, পূর্বশত্রুতার জের ধরে অপরাধী মমিতা দে ও সুমিত ধর সুপরিকল্পিতভাবে ফেসবুক মেসেঞ্জারের মাধ্যমে প্রায় ২০০টিরও বেশি মোবাইল সিম ব্যবহার করে আমার ছেলেকে প্রতারণার ফাঁদে ফেলে। পরে চট্টগ্রাম শহরের গুডস হিল পাহাড়ের নির্জন স্থানে নিয়ে গিয়ে তার মুখমণ্ডলে ও চোখে এসিড নিক্ষেপ করে তার জীবন ধ্বংস করে দেয়।</p>

    <p>ঘটনার পর, ডিবি পুলিশ ও সিআইডি তদন্তের মাধ্যমে সঠিকভাবে চার্জশিট দাখিল করে এবং ম্যাজিস্ট্রেট কোর্টে বিচার কার্যক্রম শুরু হয়। কিন্তু দুঃখজনকভাবে, উচ্চ আদালতে মামলার নথি প্রেরণের পর আসামিরা মোটা অঙ্কের ঘুষের মাধ্যমে জামিন লাভ করে। মমিতা দে চট্টগ্রাম কোর্ট থেকে জামিন পেয়ে কলকাতায় পালিয়ে যায় এবং সুমিত ধর ঢাকা হাইকোর্ট থেকে জামিন পেয়ে মুক্ত হয়।</p>

    <p>মিডিয়া, মানবাধিকার সংস্থা, সাংবাদিক ও গণমাধ্যমের বিভিন্ন প্রচেষ্টার পরও সুষ্ঠু বিচার নিশ্চিত করা সম্ভব হয়নি। রাজনৈতিক প্রভাব ও দুর্নীতির কারণে ন্যায়বিচার থেকে আমরা বঞ্চিত হচ্ছি। দেশের সাধারণ জনগণ ও প্রবাসী বাংলাদেশিরাও এই অন্যায়ের বিরুদ্ধে ক্ষোভ প্রকাশ করেছেন।</p>

    <p>আমি মাননীয় প্রধানমন্ত্রী শেখ হাসিনার কাছেও অভিযোগ জানিয়েছিলাম। তবে দুঃখজনকভাবে সন্তোষজনক কোনো সমাধান পাইনি। বর্তমানে মামলার নথিপত্র প্রধান উপদেষ্টার দপ্তরের অধীনে আছে এবং চলতি বছরের জানুয়ারির প্রথম সপ্তাহ থেকে বিষয়টি তাদের পর্যবেক্ষণে রয়েছে।</p>

    <p>অতএব, আমি বিনীতভাবে অনুরোধ করছি, যথাযথ আইনি ব্যবস্থার মাধ্যমে অপরাধীদের দৃষ্টান্তমূলক শাস্তির ব্যবস্থা করে আমার ছেলের জন্য সুবিচার নিশ্চিত করুন।</p>

    <p>আপনাদের সদয় দৃষ্টি ও জরুরি পদক্ষেপ কামনা করছি।</p>

    <p>নিবেদক,<br>
    বাবুল চন্দ্র দে<br>
    আনোয়ারা, চট্টগ্রাম<br>
    মোবাইল: ০১৫৩৭-২২৮-৬৬৭</p>
</body>
</html>